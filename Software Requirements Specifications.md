&emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; ![ ](Images/ntua_logo.png)

<br>

# &emsp; &emsp; &emsp; &emsp; &emsp; &emsp; &emsp; &emsp; &emsp; &emsp;&emsp;**<ins> ΕΘΝΙΚΟ ΜΕΤΣΟΒΙΟ ΠΟΛΥΤΕΧΝΕΙΟ </ins>** 

<br>

# &emsp; &emsp; &emsp; &emsp; **<ins> ΣΧΟΛΗ ΗΛΕΚΤΡΟΛΟΓΩΝ ΜΗΧΑΝΙΚΩΝ KΑΙ ΜΗΧΑΝΙΚΩΝ ΥΠΟΛΟΓΙΣΤΩΝ </ins>**

<br>
<br>
<br>
  
# &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; **<ins> 1ο ΠΑΡΑΔΟΤΕΟ: </ins>** 

<br>

# &emsp; &emsp; &emsp; &emsp; &emsp; &emsp; &emsp; &emsp; &emsp; &emsp;&emsp;&emsp;**<ins> ΑΝΑΛΥΣΗ ΤΩΝ ΑΠΑΙΤΗΣΕΩΝ </ins>** 

<br>
<br>
<br>

# &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp;&emsp;**<ins> ΟΜΑΔΑ: Team42 </ins>** 

<br>
<br>
<br>

# &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp; &emsp;**<ins> ΕΦΑΡΜΟΓΗ: &ensp;KIDS’UP </ins>** 

<br>
<br>
<br>
<br>

## **<ins> Πίνακας Περιεχομένων </ins>** 
1. [Γενική Περιγραφή](#Γενική Περιγραφή) <br>
&nbsp;1.1 [Σκοπός](#Σκοπός) <br>
&nbsp;1.2 [Κατηγορίες χρηστών](#Κατηγορίες χρηστών) <br>
&nbsp;1.3 [Περιορισμοί](#Περιορισμοί) <br>
&nbsp;1.4 [Παραδοχές](#Παραδοχές) <br>
&nbsp;1.5 [Εμβέλεια του συστήματος](#Εμβέλεια του συστήματος) <br>
2. [Λειτουργικές Απαιτήσεις](#Λειτουργικές Απαιτήσεις) <br>
&nbsp;2.1 [Επιχειρησιακή Λογική](#Επιχειρησιακή Λογική) <br>
&emsp; 2.1.1 [Πολιτική Εσόδων](#Πολιτική Εσόδων) <br>
&emsp; 2.1.2 [Πολιτική Εισιτηρίων](#Πολιτική Εισιτηρίων) <br>
&emsp; 2.1.3 [Πολιτική Ηλεκτρονικού Πορτοφολιού](#Πολιτική Ηλεκτρονικού Πορτοφολιού) <br>
&nbsp;2.2 [Διαπίστευση χρηστών](#Διαπίστευση χρηστών) <br>
&nbsp;2.3 [Δικαιοδοσία χρηστών](#Δικαιοδοσία χρηστών) <br>
&emsp; 2.3.1 [Ανώνυμος Χρήστης](#Ανώνυμος Χρήστης) <br>
&emsp; 2.3.2 [Εγγεγραμμένος Χρήστης (Γονέας)](#Εγγεγραμμένος Χρήστης (Γονέας)) <br>
&emsp; 2.3.3 [Εγγεγραμμένος Χρήστης (Πάροχος)](#Εγγεγραμμένος Χρήστης (Πάροχος)) <br>
&emsp; 2.3.4 [Διαχειριστής](#Διαχειριστής) <br>
3. [Μη λειτουργικές απαιτήσεις](#Μη λειτουργικές απαιτήσεις) <br>
&nbsp;3.1 [Ασφάλεια](#Ασφάλεια) <br>
&nbsp;3.2 [Διαλειτουργικότητα](#Διαλειτουργικότητα) <br>
&nbsp;3.3 [Λειτουργίες αναφορών](#Λειτουργίες αναφορών) <br>

<br>
<br>
<br>


## **<ins> 1 Γενική Περιγραφή </ins>** <a name="Γενική Περιγραφή"></a>
 
>### **<ins> 1.1 Σκοπός </ins>** <a name="Σκοπός"></a>
 Σκοπός του συστήματος είναι η παροχή μίας διαδικτυακής πλατφόρμας μέσω της οποίας οι γονείς θα μπορούν να βρίσκουν δραστηριότητες για τα παιδιά τους και οι πάροχοι υπηρεσιών θα μπορούν να προωθούν τις υπηρεσίες που προσφέρουν. Συγκεκριμένα, η εφαρμογή αποσκοπεί στο να προσφέρει σε γονείς ένα λειτουργικό περιβάλλον αναζήτησης παιδικών δραστηριοτήτων που θα μπορεί να προσαρμόζεται στις ανάγκες τους, καθώς επίσης και να αγοράζουν εισιτήρια για τις δραστηριότητες της επιλογής τους. Από την άλλη, οι πάροχοι μπορούν μέσω της πλατφόρμας να διαφημίζουν τις δραστηριότητές τους και να διαθέτουν εισιτήρια προς πώληση. 

>### **<ins> 1.2 Κατηγορίες χρηστών </ins>** <a name="Κατηγορίες χρηστών"></a>
Το σύστημα θα υποστηρίζει τις παρακάτω κατηγορίες χρηστών:
1.	Ανώνυμος χρήστης
2.	Γονέας
3.	Πάροχος υπηρεσιών
4.	Διαχειριστής
 
>και για τον κάθε χρήστη τις λειτουργίες που αναλύονται στην ενότητα Λειτουργικές Απαιτήσεις.

>### **<ins> 1.3 Περιορισμοί </ins>** <a name="Περιορισμοί"></a>
Η διαδικτυακή πλατφόρμα έχει τους παρακάτω περιορισμούς:
1.	Δεν υποστηρίζονται κρατήσεις εισιτηρίων (χωρίς πληρωμή)
2.	Δεν επιτρέπονται ακυρώσεις εισιτηρίων
3.	Οι πάροχοι έχουν την αποκλειστική ευθύνη για την ενημέρωση και την πολιτική αποζημίωσης των πελατών που αγόρασαν εισιτήρια σε περίπτωση ακύρωσης κάποιας δραστηριότητας
4.	Δεν επιτρέπεται η εξαργύρωση πόντων από τους πελάτες
5.	Πωλούνται μόνο ημερήσια εισιτήρια
6.	Η εφαρμογή απευθύνεται μόνο στην ελληνική αγορά
7.	Ο ανώνυμος χρήστης δεν έχει την δυνατότητα αγοράς εισιτηρίων
8.	Ο πάροχος δεν δύναται να τροποποιήσει καμία δραστηριότητα μετά την καταχώρησή της
9.	Ο κάθε γονέας σε κάθε συναλλαγή που πραγματοποιεί μπορεί να αγοράσει εισιτήρια για ένα και μοναδικό event.

>### **<ins> 1.4 Παραδοχές </ins>** <a name="Παραδοχές"></a>
Για την δημιουργία της διαδικτυακής πλατφόρμας κάναμε τις παρακάτω παραδοχές:
1.	Όλες οι συναλλαγές εντός της πλατφόρμας γίνονται με πόντους
2.	Οι τραπεζικές συναλλαγές με τους πελάτες γίνονται σε ευρώ
3.	Θεωρούμε ότι κανένας εγγεγραμμένος χρήστης δεν επιθυμεί την κατάργηση του λογαριασμού του
4.	Η εγγραφή δεν μπορεί να γίνει με χρήση υπάρχοντος λογαριασμού στα κοινωνικά δίκτυα
 
>### **<ins> 1.5 Εμβέλεια του συστήματος </ins>** <a name="Εμβέλεια του συστήματος"></a>
Η πλατφόρμα απευθύνεται σε χρήστες που γνωρίζουν ελληνικά. Επίσης, όλες οι εμφανιζόμενες δραστηριότητες θα πρέπει να διεξάγονται στον ελληνικό χώρο. Όσον αφορά τη χρονική διάρκεια των εισιτηρίων, όλα τα εισιτήρια που διατίθενται μέσω της πλατφόρμας είναι μίας χρήσεως.

## **<ins> 2 Λειτουργικές Απαιτήσεις <ins>** <a name="Λειτουργικές Απαιτήσεις"></a>
 
>### **<ins> 2.1 Επιχειρησιακή Λογική </ins>** <a name="Επιχειρησιακή Λογική"></a>
 
>>#### **<ins> 2.1.1  Πολιτική Εσόδων </ins>** <a name="Πολιτική Εσόδων"></a>
Η κύρια πηγή εσόδων της πλατφόρμας είναι οι κρατήσεις επί των εισιτηρίων. Συγκεκριμένα, η σύμβαση που γίνεται με τους παρόχους είναι ότι από κάθε πωλούμενο εισιτήριο κρατείται ένα ποσοστό 5%. Η κράτηση γίνεται τη στιγμή της πώλησης του εισιτηρίου, δηλαδή άμεσα μεταφέρεται το 95% του ποσού στον πάροχο.

>>#### **<ins> 2.1.2 Πολιτική Εισιτηρίων </ins>** <a name="Πολιτική Εισιτηρίων"></a>
Η εφαρμογή προσφέρει μόνο ατομικά εισητήρια , τα οποία είναι μίας χρήσεως και θα λαμβάνονται ηλεκτρονικά με email εντός λίγων λεπτών από τη στιγμή της αγοράς. Επιπλέον, δεν υποστηρίζονται κρατήσεις εισιτηρίων δίχως πληρωμή, ενώ επίσης δεν γίνονται δεκτές επιστροφές εισιτηρίων. Τέλος, οι πάροχοι έχουν την αποκλειστική ευθύνη για την ενημέρωση και την πολιτική αποζημίωσης των πελατών που αγόρασαν εισιτήρια σε περίπτωση ακύρωσης κάποιας δραστηριότητας.

>>#### **<ins> 2.1.3 Πολιτική Ηλεκτρονικού Πορτοφολιού </ins>** <a name="Πολιτική Ηλεκτρονικού Πορτοφολιού"></a>
Οι συναλλαγές με τους εγγεγραμμένους γονείς και παρόχους γίνονται μέσω του ηλεκτρονικού πορτοφολιού τους. Το πορτοφόλι κάθε χρήστη δημιουργείται κατά τη στιγμή της εγγραφής του και αρχικά έχει μηδενικό υπόλοιπο. Ο εγγεγραμμένος γονέας μπορεί να κάνει εξαγορά πόντων όποτε το θελήσει καταβάλλοντας το ισοδύναμο χρηματικό ποσό. Η αντιστοιχία είναι 10 πόντοι ανά ευρώ. Για κάθε εξαγορά πόντων, ο γονέας λαμβάνει ένα bonus 2% επί των πόντων της αγοράς. Οι πόντοι που υπάρχουν στο πορτοφόλι δεν μπορούν να εξαργυρωθούν (δηλαδή οι πόντοι να γίνουν ευρώ).

>### **<ins> 2.2 Διαπίστευση χρηστών </ins>** <a name="Διαπίστευση χρηστών"></a>
Ένας χρήστης θα μπορεί να εισέλθει στην πλατφόρμα με τη χρήση ενός email και password σε οποιαδήποτε σελίδα και αν βρίσκεται ως ανώνυμος χρήστης. Επίσης, κάθε χρήστης, όταν συνδεθεί, θα μπορεί να αποσυνδεθεί από τον λογαριασμό του όποτε αυτός το επιθυμεί και να γίνει ανώνυμος χρήστης.
Για να εισέλθει κάποιος χρήστης (γονέας, πάροχος, διαχειριστής) θα πρέπει ο λογαριασμός του να είναι:
1.	Υπαρκτός, δηλαδή να υπάρχει στη βάση δεδομένων της πλατφόρμας
2.	Έγκυρος, δηλαδή τα παραπάνω διαπιστευτήρια (email, password) να είναι σωστά
3.	Ενεργός, δηλαδή ο διαχειριστής της πλατφόρμας να έχει ενεργοποιήσει τον συγκεκριμένο λογαριασμό

>### **<ins> 2.3 Δικαιοδοσία χρηστών </ins>** <a name="Δικαιοδοσία χρηστών"></a>
Παρακάτω παρουσιάζονται οι δυνατότητες για την κάθε κατηγορία χρηστών.
 
>>#### **<ins> 2.3.1 Ανώνυμος Χρήστης </ins>** <a name="Ανώνυμος Χρήστης"></a>
Ως ανώνυμος χρήστης ορίζεται ένας επισκέπτης της διαδικτυακής πλατφόρμας ο οποίος δεν έχει κάνει είσοδο (login). Θα έχει λοιπόν τις παρακάτω δυνατότητες:

>>1.	 Είσοδος στο λογαριασμό του (login) ή εγγραφή σαν γονέας ή πάροχος υπηρεσιών.
>>2.	 Προβολή όλων των δραστηριοτήτων καθώς και  όλες τις πληροφορίες για την κάθε μία.
>>3.	 Υποστηρίζεται η αναζήτηση δραστηριοτήτων με χρήση φίλτρων/κριτηρίων καθώς και η αναζήτηση ελευθέρου κειμένου:

>>> *  Ηλικία
>>> *  Τοποθεσία (Απόσταση από το σπίτι / επιλεγμένη περιοχή)
>>> *  Είδος δραστηριοτήτων
>>> *  Κόστος δραστηριοτήτων
>>> *  Ημερομηνία

>>Παρέχονται δύο διαφορετικές φόρμες και διαδικασίες εγγραφής, μία για το γονέα και μία για τον πάροχο.
Η εγγραφή ενός ανώνυμου χρήστη ως γονέα θα γίνεται με την εισαγωγή των στοιχείων του σε μία φόρμα εγγραφής με τα παρακάτω **υποχρεωτικά πεδία**:
 
>>•  **<ins> Φορμα Εγγραφής Γονέα: </ins>**
1.	Ονοματεπώνυμο
2.	Τηλέφωνο
3.	Διεύθυνση
4.	Ταχυδρομικό Κώδικα
5.	Email (μοναδικό για κάθε χρήστη)
6.	Password

>>Η εγγραφή ενός ανώνυμου χρήστη ως πάροχος υπηρεσιών, θα γίνεται με την εισαγωγή των στοιχείων του σε μία φόρμα εγγραφής με τα παρακάτω **υποχρεωτικά πεδία**:
 
>>•  **Φόρμα Εγγραφής Παρόχου:**
1.	Όνομα εταιρείας
2.	Διεύθυνση
3.	ΑΦΜ εταιρείας
4.	Τηλέφωνο
5.	Email (μοναδικό για κάθε χρήστη)
6.	Σύντομη περιγραφή της εταιρείας
7.	Password
8.	Λογαριασμός τραπέζης (ΙΒΑΝ)

>>Η ενεργοποίηση της εγγραφής ενός χρήστη είναι αρμοδιότητα του διαχειριστή. Ο χρήστης πληροφορείται για την ενεργοποίηση του λογαριασμού του μέσω της πλατφόρμας, κάνοντας login. Ο χρήστης μπορεί να χρησιμοποιήσει την προσωποποιημένη σελίδα του αφού ενεργοποιηθεί ο λογαριασμός του από τον διαχειριστή. 
 
>>#### **<ins> 2.3.2 Εγγεγραμμένος Χρήστης (Γονέας) </ins>** <a name="Εγγεγραμμένος Χρήστης (Γονέας)"></a>
Ένας χρήστης αφού έχει εισέλθει στην διαδικτυακή πλατφόρμα ως γονέας θα έχει τις παρακάτω δυνατότητες:
1. Αποσύνδεση/Logout
2. Προβολή όλων των δραστηριοτήτων καθώς και  όλες τις πληροφορίες για την κάθε μία.
3. Υποστηρίζεται η αναζήτηση δραστηριοτήτων με χρήση φίλτρων/κριτηρίων καθώς και η αναζήτηση ελευθέρου κειμένου.
4. Αγορά εισιτήριων.
5. Προβολή προφίλ.
6. Διαχείριση ηλεκτρονικού πορτοφολιού. Συγκεκριμένα, το ηλεκτρονικό πορτοφόλι του γονέα θα υποστηρίζει τις παρακάτω δυνατότητες διαχείρισης:
 
>>•  **<ins> Πορτοφόλι Γονέα </ins>**
 
>>>*	Επισκόπηση τρεχόντων πόντων
>>>*	Αγορά πόντων με Χρεωστική / Πιστωτική
>>>*	Ιστορικό συναλλαγών
 
 
>>#### **<ins> 2.3.3 Εγγεγραμμένος Χρήστης (Πάροχος) </ins>** <a name="Εγγεγραμμένος Χρήστης (Πάροχος)"></a>
Ένας χρήστης αφού έχει εισέλθει στην διαδικτυακή πλατφόρμα ως πάροχος θα έχει τις παρακάτω δυνατότητες:
1. Αποσύνδεση/Logout
2. Προβολή των δραστηριοτήτων που έχει εισάγει.
3. Εισαγωγή δραστηριότητας	
4. Προβολή προφίλ.
5. Προβολή μηνιαίων reports με τα συνολικά εισητήρια ανά event και τα αντίστοιχα ποσά σε ευρώ.
6. Προβολή στατιστικών επισκεψιμότητας.
7. Προβολή στατιστικών για το πλήθος των εισιτηρίων με βάση την ηλικία και τη θεματική κατηγορία των events.

>>Ο πάροχος θα εισάγει μία νέα δραστηριότητα συμπληρώνοντας τα παρακάτω υποχρεωτικά πεδία της φόρμας εισαγωγής:
 
>>• **<ins> Φόρμα εισαγωγής δραστηριότητας: </ins>**
1. Τίτλος
2. Φωτογραφία
3. Περιγραφή
4. Είδος δραστηριότητας
5. Ακριβής τοποθεσία
6. Ημερομηνία και ώρα διεξαγωγής δραστηριότητας
7. Ελάχιστο και μέγιστο όριο ηλικίας
8. Διαθέσιμο πλήθος εισητηρίων

 
>>#### **<ins> 2.3.4 Διαχειριστής </ins>** <a name="Διαχειριστής"></a>
Ένας χρήστης αφού εισέλθει στην διαδικτυακή πλατφόρμα ως διαχειριστής, θα έχει τις παρακάτω διαχειριστικές λειτουργίες:
1.	Διαχείριση χρηστών
2.	Ανάθεση και ανάκληση ρόλων και δικαιωμάτων
3.	Reset ενός password (γονέα ή παρόχου)
4.	Κλείδωμα χρήστη (σε περίπτωση που γονέας ή πάροχος εκτελέσει ενέργεια ενάντια στους κανόνες).
5.	Ενεργοποίηση των καινούργιων λογαριασμών

## **<ins>3 Μη λειτουργικές απαιτήσεις </ins>** <a name="Μη λειτουργικές απαιτήσεις"></a>
>### **<ins> 3.1 Ασφάλεια </ins>** <a name="Ασφάλεια"></a>
Η ασφάλεια της εφαρμογής αποτελεί ένα σημαντικό ζήτημα για την αξιοπιστία της εφαρμογής από το οποίο απορρέουν αρκετές απαιτήσεις:
1.	Για την ασφάλεια μεταφοράς δεδομένων η εφαρμογή υλοποιεί ένα ασφαλές διαδικτυακό πρωτόκολλο μεταφοράς (https) μέσω self-signed certificate για την διασφάλιση των προσωπικών στοιχείων των γονέων, παρόχων και του διαχειριστή.
2.	Για την ασφαλή αποθήκευση των δεδομένων των χρηστών στη βάση, η εφαρμογή θα κάνει χρήση κρυπτογραφικών πρωτοκόλλων για την κρυπτογράφησή τους.

>### **<ins> 3.2 Διαλειτουργικότητα </ins>** <a name="Διαλειτουργικότητα"></a>
Η διαδικτυακή πλατφόρμα διαλειτουργεί με υπηρεσία χαρτών (maps) ώστε να παρουσιάζεται με ακρίβεια η τοποθεσία της εκάστοτε δραστηριότητας. Τέλος, η πλατφόρμα θα προσφέρει  ομοιόμορφο τρόπο χρήσης σε Desktop, Tablet και Mobile συσκευές μέσα από τον browser της κάθε συσκευής.

>### **<ins> 3.3 Λειτουργίες αναφορών </ins>** <a name="Λειτουργίες αναφορών"></a>
Προκειμένου να βελτιστοποιηθεί η εμπειρία των χρηστών θα καταγράφονται και θα διατηρούνται logs σχετικά με τις συναλλαγές που λαμβάνουν χώρο στην πλατφόρμα. Συγκεκριμένα, θα γίνεται καταγραφή των συναλλαγών που πραγματοποιεί ο κάθε γονέας και αντίστοιχα θα κρατούνται καταγραφές για τα εισιτήρια που πούλησε ο κάθε πάροχος. Αναλυτικά, για το γονέα θα καταγράφονται: ημερομηνία και ώρα συναλλαγής (timestamp), δραστηριότητα, αριθμός εισιτηρίων ανά κατηγορία εισιτηρίου/οικογενειακού πακέτου και συνολικό χρηματικό ποσό της συναλλαγής. Για τον πάροχο θα καταγράφονται: ημερομηνία και ώρα συναλλαγής (timestamp), τίτλος δραστηριότητας, email γονέα που έκανε την αγορά, αριθμός εισιτηρίων ανά κατηγορία εισιτηρίου/οικογενειακού πακέτου και κέρδος πώλησης. Τέλος, ο διαχειριστής θα είναι σε θέση να προσπελάσει όλα τα logs αρχεία προκειμένου να  έχει πλήρη εικόνα των συναλλαγών.


